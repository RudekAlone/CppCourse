# 1.1. Wprowadzenie do programowania
 
## Czym jest programowanie?
 
Programowanie to proces tworzenia instrukcji, które komputer może wykonać. Te instrukcje, zwane kodem, są napisane w językach programowania, które są zrozumiałe zarówno dla ludzi, jak i maszyn. Programowanie pozwala nam tworzyć oprogramowanie, które może wykonywać różnorodne zadania, od prostych kalkulacji po skomplikowane operacje w systemach operacyjnych.
Podstawowe pojęcia programistyczne

1. __Algorytmy__: Algorytm to sekwencja kroków, które prowadzą do rozwiązania określonego problemu. Każdy program komputerowy jest w istocie algorytmem zapisanym w języku programowania.

2. __Języki programowania__: Języki programowania to narzędzia, które pozwalają nam pisać algorytmy w formie zrozumiałej dla komputera. Istnieje wiele języków programowania, z których każdy ma swoje specyficzne zastosowania i cechy. Przykłady to C++, PHP, Python i wiele innych.

3. __Kompilatory i interpretery__: Kompilatory to programy, które przekształcają kod źródłowy napisany w języku programowania na kod maszynowy, który komputer może bezpośrednio wykonać. Interpretery natomiast wykonują kod źródłowy bezpośrednio, linia po linii.
 
## Podział języków programowania
 
### Języki kompilowane

- `C++`: Kod źródłowy jest przetwarzany przez kompilator na binarny zestaw komend maszynowych, które są trudne do zrozumienia przez człowieka. Wynik pracy kompilatora jest bezpośrednio wykonywany przez procesor po uruchomieniu programu.
- `C`: Podobnie jak `C++`, jest kompilowany na kod maszynowy. Przykład: systemy operacyjne, sterowniki urządzeń.

### Języki interpretowane

- `PHP`: Kod źródłowy pozostaje plikiem tekstowym, którego linie poleceń są interpretowane przez skompilowany program, taki jak *interpreter PHP* na serwerze w przypadku plików`.php`.
- `JavaScript`: Kod źródłowy jest interpretowany przez przeglądarkę internetową w przypadku plików`.js`.
- `Python`: Kod źródłowy jest interpretowany przez interpreter Python dla plików`.py`.

![Kompilacyjne vs Interpretacyjne](./Images/Kompilacja_vs_Interpretacja.png)

### Języki wysokiego i niskiego poziomu

W tym rozróżnieniu chodzi o to czy dany język pozwala na bezpośrednią manipulację pamięcią oraz jak bardzo jest abstrakcyjny od sprzętu.  
Poniżej bardziej szczegółowe rozróżnienie poziomów z przykładowymi językami programowania:

- `SQL`: Jest najwyższym poziomem abstrakcji pseudo-programowania i umożliwia praktycznie ludzkim językiem angielskim na dokonywanie operacji w bazach danych.
- `Python`: Jest bardzo wysoko poziomowy ze względu na wysoką abstrakcję od sprzętu. Bardzo dobry język do analizy danych, a co za tym idzie, tworzenia sztucznej inteligencji, np. modeli lingwistycznych.
- `C++`: Jest wysoko poziomowy ze względu na możliwość zastosowania abstrakcji w kodzie, ale dalej pozwala na bezpośrednią manipulację w pamięci, a czasami niektóre te operacje są wręcz wymagane.
- `C`: Jest średniego poziomu ze względu na możliwości bezpośredniej manipulacji sprzętem. Doskonały do pisania sterowników urządzeń i programowania mikrokontrolerów.
- `Assembler`: Jest niskiego poziomu, dodaje delikatną warstwę abstrakcji do kodu maszynowego. Stosowany w kryptografii i wszędzie tam, gdzie potrzeba szybkości i precyzji działania na sprzęcie.

Pseudo-kod i języki znacznikowe

- `HTML`: Język znacznikowy używany do tworzenia struktury stron internetowych.
- `XAML`: Używany do definiowania interfejsów użytkownika w aplikacjach Windows.
- `CSS`: Język stylów używany do opisywania wyglądu dokumentów HTML.
 
## Pytania o treść
 
<details>
<summary>Jakie są przykłady języków programowania?</summary>

Przykłady języków programowania to C++, PHP, Python, JavaScript.

</details>

<details>
<summary>Czym jest programowanie?</summary>

Programowanie to proces tworzenia instrukcji, które komputer może wykonać.  
Te instrukcje, zwane kodem, są napisane w językach programowania.

</details>

<details>
<summary>Co to jest algorytm?</summary>

Algorytm to sekwencja kroków, które prowadzą do rozwiązania określonego problemu.

</details>

<details>
<summary>Czym różni się kompilator od interpretera?</summary>

Kompilator przekształca kod źródłowy na kod maszynowy, który komputer może bezpośrednio wykonać,  
natomiast interpreter wykonuje kod źródłowy bezpośrednio, linia po linii.

</details>

<details>
<summary>Czym charakteryzują się języki wysokiego poziomu?</summary>

Języki wysokiego poziomu charakteryzują się wysoką abstrakcją od sprzętu i często nie pozwalają na bezpośrednią manipulację pamięcią.

</details>
