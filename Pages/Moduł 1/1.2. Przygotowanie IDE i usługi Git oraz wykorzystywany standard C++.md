# 1.2. Przygotowanie IDE i usługi Git oraz wykorzystywany standard C++

## Czym jest IDE?

__IDE__ (*Integrated Development Environment*) to zintegrowane środowisko programistyczne, które oferuje zestaw narzędzi ułatwiających pisanie, testowanie i debugowanie kodu.  

#### __IDE__ zazwyczaj zawiera:

- __*Edytor kodu*__: Zaawansowany edytor tekstu z funkcjami takimi jak podświetlanie składni, automatyczne uzupełnianie kodu i formatowanie.
- __*Kompilator*__: Narzędzie do przekształcania kodu źródłowego na kod maszynowy.
- __*Debugger*__: Narzędzie do wykrywania i naprawiania błędów w kodzie.
- __*Zarządzanie*__ projektem: Funkcje do organizowania plików i zasobów projektu.
- __*Integracja z systemami kontroli wersji*__: Narzędzia do zarządzania wersjami kodu, takie jak `Git`.

## Dlaczego Visual Studio 2022 zamiast Visual Studio Code?

- `Visual Studio 2022` to pełnoprawne środowisko programistyczne zapewniające pełne wsparcie dla programistów dużych projektów wykonywanych w `C++` oraz `C#`.
    - Jest przeznaczone wyłącznie dla systemów operacyjnych __Windows__.

- `Visual Studio Code` to edytor kodu, który możesz dostosować za pomocą wielu rozszerzeń. Jest mniej zasobożerny i szybszy niż pełne `IDE`, co czyni go bardzo dobrym wyborem dla programistów webowych piszących strony i aplikacje wykorzystujące:  `PHP`, `JavaScript`, `HTML` i `CSS`.
    - Umożliwia uruchomienie na dowolnym systemie operacyjnym, takim jak __Windows__, __macOS__ i __Linux__.

<div data-hint="info">

Oba rozwiązania pozwalają na integrację z systemem kontroli wersji Git w usłudze GitHub.

</div>


## Pobranie i skonfigurowanie Visual Studio 2022

1. Przejdź na stronę producenta i pobierz instalator Visual Studio 2022 w wersji Community: Visual Studio 2022.

https://visualstudio.microsoft.com/pl/

![Pobieranie IDE - VS2022](/Images/VS2022Comunity.png)

2. W instalatorze zaznacz obciążenie dla *__Programowanie aplikacji klasycznych w języku C++__*.

![Programowanie aplikacji klasycznych w języku C++](/Images/Programowanie_aplikacji_klasycznych_w_języku_Cpp.png)

3. W sekcji pojedynczych składników upewnij się, że zaznaczone są następujące składniki w najnowszej dostępnej i wspieranej wersji:

- MSVC v143 - VS 2022 C++ x64/x86
- C++ CMake tools for Windows

Ja posiadam następujące wersje tych składników:

- `MSVC v143 narzędzia kompilacji języka C++ dla programu VS 2022 (v14.38 17.8) dla architektury x64/x86`

- `Narzędzia CMake języka C++ dla systemu Windows`

<div data-hint="info">

Możesz skopiować te nazwy i wyszukać je w instalatorze.

</div>


## Konfiguracja IDE z GitHub

1. Wyszukaj frazę `C++` w przypadku posiadania pakietów do pracy z projektami `C#`. Pozwoli ci to na niepomylenie szablonu nowego projektu.

![Nowy projekt](/Images/pusty_projekt_cpp.png)

2. Gdy utworzysz dowolny projekt, możesz dodać go do usługi kontroli wersji Git.

![Kontrola wersji](/Images/vs2022Git.png)

3. Następnie zaloguj się za pośrednictwem konta GitHub.

![Konfiguracja repozytorium Git](/Images/vs2022Git2.png)

4. Po zalogowaniu ustaw właściciela, nazwę, opis i widoczność repozytorium.

5. Teraz, chcąc zaktualizować zawartość repozytorium, kliknij na strzałki nad pogodą i najpierw synchronizuj klikając `Sync`,  
a potem wybierz opcję `Push`, aby zaktualizować zawartość repozytorium na `GitHub`.

![Synchronizacja repozytorium github](/Images/vs2022Git_push.png)

W lewym górnym rogu pojawi się sekcja z konfiguracją wniosku (*request*) do zatwierdzenia dodania zmian w wybranej gałęzi.  
Zamiast `Zatwierdź wszystko`, możesz wybrać:  
`Zatwierdź wszystko i wypchnij`.

![Wypchniecie](/Images/vs2022Git_comit.png)

## Wykorzystywany standard C++ w projekcie Visual Studio 2022

1. Z górnego menu wybierz Projekt, a następnie Właściwości.

![Właściwości projektu](/Images/vs2022_właściwości.png)

2. Teraz w __Właściwości konfiguracji__ i pod zakładką __Ogólne__ możesz wybrać __Standard języka C++__.

Standardowo wykorzystuje się trzy prawie najnowsze standardy `C++`. Aktualnie jest już dostępna wersja 23, ale nie wykorzystuje się jej w projektach produkcyjnych, gdyż dalej trwają testy i prace nad stabilnością nowej funkcjonalności.

![Standard programowania C++](/Images/vs2022_standard_cpp.png)


## Zadanie

- __Przygotuj IDE__
    - Pobierz i zainstaluj Visual Studio 2022 w wersji Community.
    - W instalatorze wybierz pakiet C++ oraz wspomniane wcześniej zasoby dodatkowe.

- __Stwórz konto na GitHub__
    - Jeżeli masz już konto, przejdź do kolejnego kroku. Jeśli nie, utwórz je.
    - Połącz Visual Studio z GitHub i utwórz nowe repozytorium.

*Od teraz zawsze pisząc nowy program twórz go w oddzielnym projekcie i umieszczaj go w nowym repozytorium*